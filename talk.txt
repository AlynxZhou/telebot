### DO NOT DELETE THIS LINE!PLEASE KEEP IT IN LINE 1!This file contains various greetings,you can write any greetings you like after the following $.Once you finished a greeting,please press [ENTER],and now type a $ to let the bot konw a new greeting begins.
$Welcome to talk to me!Followings are no means,just for test.
$北冥有魚，其名為鯤。
$鯤之大，不知其幾千里也；化而為鳥，其名為鵬。鵬之大，不知幾千里也；怒而飛，其翼若垂天之雲。是鳥也，海運則將徙於南冥。
$南冥者，天池也。齊諧者，志怪者也。
$諧之言曰：「鵬之徙於南冥也，水擊三千里，摶扶搖而上者九萬里，去以六月息者也。」野馬也，塵埃也，生物之以息相吹也。
$天之蒼蒼，其正色邪？其遠而無所至極邪？其視下也，亦若是則已矣。
$且夫水之積也不厚，則其大舟也無力。覆杯水於坳堂之上，則芥為之舟；置杯焉則膠，水淺而舟大也。
$風之積也不厚，則其負大翼也無力。故九萬里而風斯在下矣，而後乃之培風，背負青天而莫之夭閼者，而後乃今將圖南。
$蜩與學鳩笑之曰：「我決起而飛，搶榆枋（而止），時則不至而控於地而已矣，奚以之九萬里而南為？」適莽蒼者，三餐而反，腹猶果然；適百里者，宿舂糧；適千里者，三月聚糧。
$之二蟲又何知！小知不及大知，小年不及大年。奚以知其然也？
$朝菌不知晦朔，蟪蛄不知春秋：此小年也。楚之南有冥靈者，以五百歲為春，五百歲為秋；上古有大椿者，以八千歲為春，以八千歲為秋：此大年也。
$而彭祖乃今以久特聞，眾人匹之，不亦悲乎！湯之問棘也是已：「窮髮之北，有冥海者，天池也。有魚焉，其廣數千里，未有知其修者，其名為鯤。
$有鳥焉，其名為鵬，背若泰山，翼若垂天之雲，摶扶搖羊角而上者九萬里，絕雲氣，負青天，然後圖南，且適南冥也。
$斥鴳笑之曰『彼且奚適也？我騰躍而上，不過數仞而下，翱翔蓬蒿之間，此亦飛之至也。而彼且奚適也？』」此小大之辯也。
$故夫知效一官，行比一鄉，德合一君，而徵一國者，其自視也亦若此矣。
$而宋榮子猶然笑之。且舉世而譽之而不加勸，舉世而非之而不加沮，定乎內外之分，辯乎榮辱之竟，斯已矣；彼其於世，未數數然也。雖然，猶有未樹也。
$夫列子御風而行，冷然善也，旬有五日而後反；彼於致福者，未數數然也。此雖免乎行，猶有所待者也。
$若夫乘天地之正，而御六氣之辯，以遊無窮者，彼且惡乎待哉！故曰：至人無己，神人無功，聖人無名。
$
